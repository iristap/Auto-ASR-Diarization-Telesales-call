**Telesales:** สวัสดีค่ะ ขอเรียนสายคุณโชคดีมีเงินค่ะ ดิฉันนางสาวขายดีทวีทรัพย์ติดต่อจากบริษัทคุ้มดีจำกัดในเครือธนาคาร Fin for you ทางบริษัทได้จัดทำโครงการพิเศษชื่อว่าคุ้มดีมีคืน สะดวกเรียนสายได้ซักครู่ไหมคะ

**Customer:** สะดวกค่ะ

**Telesales:** ขอบพระคุณค่ะ หนูขออนุญาตบันทึกสายสนทนานะคะ ดิฉัน นางสาวขายดีทวีทรัพย์ เลขที่ใบอนุญาตตัวแทน ตท.1902/2025 ค่ะ

ทางโครงการขอเรียนเชิญคุณลูกค้าเข้าร่วมโครงการคุ้มดีมีคืนค่ะ ซึ่งเป็นโครงการออมทรัพย์พิเศษในรูปแบบการประกันชีวิตสะสมทรัพย์ ซึ่งผลประโยชน์ที่ลูกค้าจะได้รับแตกต่างจากที่อื่นๆ เพราะการันตีผลตอบแทนรวมตลอดสัญญาสูงสุดถึง 616 เปอร์เซ็นต์ของทุนประกันชีวิตเลยค่ะ โดยคุณลูกค้าไม่ต้องใช้เงินก้อนเป็นหมื่นเป็นแสนเลยนะคะ เพียงออมเงินทุกๆเดือนเท่าๆกัน ตัวอย่างเช่นคุณลูกค้าจ่ายเบี้ยเพียงวันละ 90 บาท หรือรายเดือนเดือนละ 2,700 บาท คุณลูกค้าจะได้เงินคืนทุกปีตั้งแต่ปีที่ 1 จนถึงปีที่ 14 การันตีรับเงินคืนปีละ 3,200 บาท 14 14 ปี เท่ากับได้ออมเพิ่ม เพิ่มขึ้น 44,800 บาท สิ้นสิ้นปีที่ 15-24 รับเงินการันตีเพิ่มขึ้นไปอีก เป็นปีละ 6,400 บาท รวม 10 ปีเป็นเงิน เป็นเงินเพิ่ม 64,000 บาทค่ะ และเมื่อสิ้นปีที่ 24 ที่ครบอายุสัญญา คุณลูกค้าจะได้เงินออม 384,000 บาท เมื่อรวมกับเงินคืนที่ได้ไปในปีที่ 1 ถึงปีที่ 24 แล้วเป็นเงิน 492,800 บาทเลยทีเดียวค่ะ ที่สำคัญ คุณลูกค้าออมเงินเพียงวันละ เพียงแค่ 14 ปีแรก แต่มีเงินเพิ่มทุกๆปีถึง 24 ปีเลยค่ะ นอกจากนี้ ลูกค้ายังสามารถนำยอดเบี้ยที่ชำระในปีที่ 14 ปีแรกไปลดหย่อนภาษีในแต่ละปีและยังได้รับความคุ้มครองกรณีลูกค้าสูญเสียชีวิตระหว่างปีที่ 24 นี้ในวงเงินที่สูงถึง 384,000 บาท ตั้งแต่วันที่คุณลูกค้าได้รับการอนุมัติกรมธรรม์ให้อีกด้วย ซึ่งเงินก้อนนี้สามารถส่งต่อเป็นมรดกให้ลูกหลานหรือพ่อแม่ได้ค่ะ โดยคุ้มครองทุกกรณีของการเสียชีวิต ยกเว้นการฆ่าตัวตายปีแรกหรือถูกผู้รับผลประโยชน์ฆาตกรรมค่ะ โครงการนี้เป็นประกันชีวิตแบบสะสมทรัพย์ ที่ลูกค้าได้รับผลตอบแทนครบทุกด้าน ทั้งผลตอบแทนในรูปแบบเงินคืนการันตีทุกปี 24 ปี ความคุ้มครองชีวิตและประโยชน์ในการลดหย่อนภาษี เราจึงจัดทำโครงการนี้เป็นพิเศษไม่เหมือนใครเพื่อคุณลูกค้าโดยเฉพาะเลยค่ะ คุณลูกค้า สนใจเข้าร่วมโครงการหรือไม่คะ

**Customer:** แล้ว แล้วมันเอาไปลงทุน ทุนยังไงอ่ะคะ แล้วมีความเสี่ยงไหมคะ

**Telesales:** ขายดีขอแจ้งคุณลูกค้าแบบนี้นะค่ะ โครงการนี้ไม่ได้เป็นการลงทุนค่ะคุณลูกค้า แต่เป็นการออมเงินและได้สิทธิประโยชน์ในการคุ้มครองชีวิตไปด้วย ซึ่งต่างจากการนำเงินไปลงทุนในหุ้นหรือตลาดทุนที่คุณลูกค้าอาจจะเสี่ยงที่จะขาดทุนหรือสูญเสียเงินจากการลงทุนได้ค่ะ

**Customer:** อ๋อๆ เข้าใจแล้วค่ะ

**Telesales:** คุณลูกค้ายืนยัน เข้า ร่วมโครงการนะคะ ขายดีขอทวนชื่อคุณลูกค้า เป็นคุณโชคดีมีเงินอยู่บ้านเลขที่ 69/96 หมู่บ้านโชคดีทวีสุข ถนนรัชดาภิเษก แขวงดินแดง เขตดินแดง กรุงเทพ 10310 ถูกต้องไหมคะ

**Customer:** ถูกต้องค่ะ

**Telesales:** ขอบคุณค่ะคุณลูกค้า ภายใน 15 วันทำการทางบริษัทจะส่งเอกสารรายละเอียดการออมให้ ให้เป็นให้เก็บไว้เป็นหลักฐาน โดยเป็นกรมธรรม์ฉบับสะสมทรัพย์ ออมเพิ่มสุข ที่จะระบุผลตอบแทนแบบการันตีทุกๆตัวเลขตามที่เจ้าหน้าที่แจ้งทั้งหมด จัดส่งตามที่ ที่อยู่ที่ระบุไว้เลยไหมคะคุณลูกค้า

**Customer:** ได้เลยค่ะ

**Telesales:** ขอบคุณค่ะคุณลูกค้า ขายดีขอขอบพระคุณคุณลูกค้าเป็นอย่างสูง และขอให้คุณลูกค้ามีสุขภาพแข็งแรงตลอดปี 2525 นะคะ สวัสดีค่ะ

**Customer:** สวัสดีค่ะ